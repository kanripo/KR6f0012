#-*- mode: mandoku-view; -*-
#+DATE: 2015-08-30 20:00:46.667892
#+TITLE: 父子合集經
#+PROPERTY: CBETA_ID T11n0320
#+PROPERTY: ID KR6f0012
#+PROPERTY: SOURCE Taisho Tripitaka Vol. 11, No. 320
#+PROPERTY: VOL 11
#+PROPERTY: BASEEDITION T
#+PROPERTY: WITNESS CBETA
#+PROPERTY: LASTPB <pb:KR6f0012_T_013-0954c> ¶¶¶¶¶¶¶¶¶¶
#+PROPERTY: JUAN 13
¶
¶

 《父子合集經》卷第十三¶
¶
西天譯經三藏朝散大夫¶
試鴻臚卿宣梵大師賜紫¶
沙門臣日稱等奉　詔譯¶

24淨居天子說偈讚佛品
:PROPERTIES:
:head: 淨居天子說偈讚佛品第二十四
:END:
¶

爾時會中有無數淨居天子及無量眾生，於¶
佛法中，心得覺悟，離諸疑惑，深生愛樂，歡喜¶
踊躍，得未曾有，一心合掌，住立佛前，各以伽¶
陀，稱讚於佛。¶

爾時善施天子而說偈言：¶

#+BEGIN_VERSE
「　「佛昔捨身命，
　國土及妻子，¶
　圓滿彼施行，
　故我稽首禮。」
#+END_VERSE
」¶

爾時淨戒天子而說偈言：¶

#+BEGIN_VERSE
「　「堅固持淨戒，
　離一切垢染，¶
　能渡於彼岸，
　頂禮具戒者。」
#+END_VERSE
」¶

爾時安忍天子而說偈言：
<pb:KR6f0012_T_013-0955a>¶

#+BEGIN_VERSE
「　「佛廣修忍行，
　為他斷肢節，¶
　不生怨恨心，
　得成無上慧。」
#+END_VERSE
」¶

爾時精進天子而說偈言：¶

#+BEGIN_VERSE
「　「大雄猛世尊，
　捨生死重擔，¶
　勤修無退屈，
　速至於菩提。」
#+END_VERSE
」¶

爾時靜慮天子而說偈言：¶

#+BEGIN_VERSE
「　「如來大威德，
　常棲止禪定，¶
　不著彼世間，
　三際悉平等。」
#+END_VERSE
」¶

爾時勝慧天子而說偈言：¶

#+BEGIN_VERSE
「　「如來勝慧力，
　知眾生諸行，¶
　如業而受報，
　隨界趣流轉。」
#+END_VERSE
」¶

爾時明福業天子而說偈言：¶

#+BEGIN_VERSE
「　「若修彼福業，
　勝報常現前，¶
　餘不能了知，
　此唯佛境界。」
#+END_VERSE
」¶

爾時了罪性天子而說偈言：¶

#+BEGIN_VERSE
「　「眾生由惑業，
　常貪求彼物，¶
　於心若了悟，
　一切悉通達。」
#+END_VERSE
」¶

爾時善巧智天子而說偈言：¶

#+BEGIN_VERSE
「　「若人於佛智，
　善思惟分別，¶
　常念如己物，
　菩提不難得。」
#+END_VERSE
」¶

爾時善巧行天子而說偈言：¶

#+BEGIN_VERSE
「　「若起諸惑業，
　內心非所思，¶
　了罪性本空，
　此為證法者。」
#+END_VERSE
」¶

爾時遍趣行天子而說偈言：¶

#+BEGIN_VERSE
「　「若人造諸行，
　隨善惡流轉，¶
　受好醜之報，
　佛眼悉知見。」
#+END_VERSE
」¶

爾時離攀緣天子而說偈言：¶

#+BEGIN_VERSE
「　「若於所受報，
　能了知攀緣，¶
　雖生諸趣中，
　常與智隨轉。」
#+END_VERSE
」
<pb:KR6f0012_T_013-0955b>¶

爾時隨順善巧天子而說偈言：¶

#+BEGIN_VERSE
「　「若造作諸惡，
　或修習眾善，¶
　皆由先業故，
　隨所生受果。」
#+END_VERSE
」¶

爾時業善巧天子而說偈言：¶

#+BEGIN_VERSE
「　「了三世業行，
　斷故不造新，¶
　愚夫無正慧，
　隨惡而流轉。」
#+END_VERSE
」¶

爾時果善巧天子而說偈言：¶

#+BEGIN_VERSE
「　「或因少果多，
　或因多果少，¶
　於此不了知，
　為愚癡外道。」
#+END_VERSE
」¶

爾時了知業行天子而說偈言：¶

#+BEGIN_VERSE
「　「善因生勝處，
　惡業墮險難，¶
　隨眾生所行，
　如來悉明了。」
#+END_VERSE
」¶

爾時見法樂天子而說偈言：¶

#+BEGIN_VERSE
「　「若人受福報，
　而不了善法，¶
　彼為自欺誑，
　不久當墮落。」
#+END_VERSE
」¶

爾時善受生天子而說偈言：¶

#+BEGIN_VERSE
「　「若造諸勝業，
　順生受其報，¶
　唯佛正了知，
　世間不能解。」
#+END_VERSE
」¶

爾時善受名天子而說偈言：¶

#+BEGIN_VERSE
「　「若業經多生，
　或俱胝劫數，¶
　展轉于今身，
　受報佛能了。」
#+END_VERSE
」¶

爾時受報成熟天子而說偈言：¶

#+BEGIN_VERSE
「　「若此業和合，
　彼有情受生，¶
　皆從昔因緣，
　如來悉明了。」
#+END_VERSE
」¶

爾時根未成熟天子而說偈言：¶

#+BEGIN_VERSE
「　「彼根未成熟，
　樂作不善行，¶
　遠離二足尊，
　不希望解脫。」
#+END_VERSE
」¶

爾時善成熟天子而說偈言：¶

#+BEGIN_VERSE
「　「若業已成熟，
　及未成熟者，
<pb:KR6f0012_T_013-0955c>¶
　業性本來空，
　隨心之所造。」
#+END_VERSE
」¶

爾時決定受天子而說偈言：¶

#+BEGIN_VERSE
「　「眾生所作業，
　若重若輕微，¶
　如來悉證知，
　受報無差忒。」
#+END_VERSE
」¶

爾時了罪相天子而說偈言：¶

#+BEGIN_VERSE
「　「若造眾惡行，
　當墮於惡趣，¶
　或外遇良緣，
　轉重令輕受。」
#+END_VERSE
」¶

爾時明業報天子而說偈言：¶

#+BEGIN_VERSE
「　「積集諸罪惡，
　為彼所纏縛，¶
　不畏未來苦，
　此邪見外道。」
#+END_VERSE
」¶

爾時善思惟天子而說偈言：¶

#+BEGIN_VERSE
「　「能思擇善行，
　少善招勝報，¶
　如以涓渧水，
　置海永無減。」
#+END_VERSE
」¶

爾時入解諸法天子而說偈言：¶

#+BEGIN_VERSE
「　「若人能永盡，
　有漏分別業，¶
　當證無學果，
　是如來所說。」
#+END_VERSE
」¶

爾時證佛智天子而說偈言：¶

#+BEGIN_VERSE
「　「佛眼悉明了，
　三世諸業果，¶
　種習無遺餘，
　敬禮遍知者。」
#+END_VERSE
」¶

爾時業無餘天子而說偈言：¶

#+BEGIN_VERSE
「　「世間諸有情，
　或此生彼滅，¶
　如來已永盡，
　得稱無畏者。」
#+END_VERSE
」¶

爾時離攀緣行天子而說偈言：¶

#+BEGIN_VERSE
「　「眾生所行行，
　唯趣於生滅，¶
　果報如夢幻，
　此如來所說。」
#+END_VERSE
」¶

爾時伏諸惑天子而說偈言：¶

#+BEGIN_VERSE
「　「愚癡著欲者，
　如渴飲鹹水，¶
　是故調御師，
　觀之如夢事。」
#+END_VERSE
」¶

爾時離分別天子而說偈言：
<pb:KR6f0012_T_013-0956a>¶

#+BEGIN_VERSE
「　「由貪癡過患，
　起分別執著，¶
　智者善了知，
　夢中何有樂。」
#+END_VERSE
」¶

爾時息虛妄天子而說偈言：¶

#+BEGIN_VERSE
「　「夢中說夢事，
　從顛倒所起，¶
　如來所教勅，
　當求寂靜法。」
#+END_VERSE
」¶

爾時觀察漏盡天子而說偈言：¶

#+BEGIN_VERSE
「　「如人於夢中，
　見天雨洪注，¶
　了夢體本無，
　應知漏非有。」
#+END_VERSE
」¶

爾時了夢境天子而說偈言：¶

#+BEGIN_VERSE
「　「夢境本為假，
　何曾見其漏，¶
　展轉妄想生，
　而作於漏解。」
#+END_VERSE
」¶

爾時達真常天子而說偈言：¶

#+BEGIN_VERSE
「　「如世間童女，
　夢已生於子，¶
　生已而夭殤，
　何有別離苦。」
#+END_VERSE
」¶

爾時尋夢境天子而說偈言：¶

#+BEGIN_VERSE
「　「如人於夢中，
　為他斷己首，¶
　彼識本無得，
　誰為能斷者。」
#+END_VERSE
」¶

爾時正觀察天子而說偈言：¶

#+BEGIN_VERSE
「　「彼智了諸法，
　如夢境和合，¶
　無喜無別離，
　此為真勝義。」
#+END_VERSE
」¶

爾時智心天子而說偈言：¶

#+BEGIN_VERSE
「　「從佛聞正法，
　心了若虛空，¶
　夢中尋夢因，
　法性本如是。」
#+END_VERSE
」¶

爾時意喜天子而說偈言：¶

#+BEGIN_VERSE
「　「汝等諸天人，
　常樂在禪定，¶
　了知彼世間，
　猶如鏡中像。」
#+END_VERSE
」¶

爾時善慧天子而說偈言：¶

#+BEGIN_VERSE
「　「如來所說法，
　如箜篌發聲，¶
　饒益諸天人，
　故我稱讚禮。」
#+END_VERSE
」
<pb:KR6f0012_T_013-0956b>¶

爾時了幻化天子而說偈言：¶

#+BEGIN_VERSE
「　「幻人作幻事，
　愚夫不能了；¶
　智者所了知，
　一切皆如幻。」
#+END_VERSE
」¶

爾時定中變化天子而說偈言：¶

#+BEGIN_VERSE
「　「如來出於世，
　如夢中見幻，¶
　善達佛理者，
　於此無疑惑。」
#+END_VERSE
」¶

爾時如幻化天子而說偈言：¶

#+BEGIN_VERSE
「　「幻師知幻法，
　於幻能變現，¶
　由了彼幻故，
　則見諸法性。」
#+END_VERSE
」¶

爾時分別觀智天子而說偈言：¶

#+BEGIN_VERSE
「　「汝觀世間佛，
　起思惟分別，¶
　夢中見佛身，
　於法何所說。」
#+END_VERSE
」¶

爾時離思惟天子而說偈言：¶

#+BEGIN_VERSE
「　「無物不生貪，
　由貪而積聚，¶
　無思亦無貪，
　見佛亦如此。」
#+END_VERSE
」¶

爾時正智天子而說偈言：¶

#+BEGIN_VERSE
「　「深谷本無聲，
　亦無彼聽者，¶
　如是達佛理，
　於世無所著。」
#+END_VERSE
」¶

爾時善說天子而說偈言：¶

#+BEGIN_VERSE
「　「如人聞谷響，
　彼聲不可得，¶
　愚夫不了知，
　妄執以為實。」
#+END_VERSE
」¶

爾時各各入解天子而說偈言：¶

#+BEGIN_VERSE
「　「諸愚夫執著，
　不達勝義法，¶
　若了法性者，
　自他無疑惑。」
#+END_VERSE
」¶

爾時求利益天子而說偈言：¶

#+BEGIN_VERSE
「　「最上勝義法，
　諸佛等無異，¶
　無說亦無聽，
　及彼領悟者。」
#+END_VERSE
」¶

爾時入解法天子而說偈言：¶

#+BEGIN_VERSE
「　「斷諸煩惱垢，
　分別所分別，
<pb:KR6f0012_T_013-0956c>¶
　離染得清淨，
　牟尼之所說。」
#+END_VERSE
」¶

爾時善思惟天子而說偈言：¶

#+BEGIN_VERSE
「　「於諸法名數，
　斷有漏煩惱，¶
　心淨無瑕穢，
　是名真佛子。」
#+END_VERSE
」¶

爾時無依止天子而說偈言：¶

#+BEGIN_VERSE
「　「心等於虛空，
　三界無所著，¶
　善施不希報，
　寂靜無畏者。」
#+END_VERSE
」¶

爾時無染污天子而說偈言：¶

#+BEGIN_VERSE
「　「於欲離諸貪，
　色無色亦爾，¶
　牟尼心平等，
　如空無障礙。」
#+END_VERSE
」¶

爾時無希望天子而說偈言：¶

#+BEGIN_VERSE
「　「於欲不希望，
　色無色亦爾，¶
　離和合相應，
　歸依無上王。」
#+END_VERSE
」¶

爾時拔愛欲天子而說偈言：¶

#+BEGIN_VERSE
「　「由斷彼愛垢，
　拔三有毒箭，¶
　敬禮調御師，
　永超於彼岸。」
#+END_VERSE
」¶

爾時降伏愛天子而說偈言：¶

#+BEGIN_VERSE
「　「發最上精進，
　伏除世貪愛，¶
　常起大悲心，
　是為救世者。」
#+END_VERSE
」¶

爾時離相應愛天子而說偈言：¶

#+BEGIN_VERSE
「　「離相應愛欲，
　不復受輪迴，¶
　歸依無上尊，
　如蓮超濁水。」
#+END_VERSE
」¶

爾時達法性天子而說偈言：¶

#+BEGIN_VERSE
「　「歸依離縛者，
　善達實相義，¶
　明了諸法性，
　其心無所畏。」
#+END_VERSE
」¶

爾時超欲泥天子而說偈言：¶

#+BEGIN_VERSE
「　「貪欲如淤泥，
　勇捍能超越，¶
　敬禮牟尼尊，
　不復生三有。」
#+END_VERSE
」¶

爾時棄珍玩天子而說偈言：
<pb:KR6f0012_T_013-0957a>¶

#+BEGIN_VERSE
「　「若人遠追求，
　則能離諸惡，¶
　於珍玩無貪，
　心淨踰於彼。」
#+END_VERSE
」¶

爾時離憂天子而說偈言：¶

#+BEGIN_VERSE
「　「若人於欲境，
　心不生放逸，¶
　則能越魔網，
　是為大智者。」
#+END_VERSE
」¶

爾時施無畏天子而說偈言：¶

#+BEGIN_VERSE
「　「自他修正行，
　離憂怖熱惱，¶
　佛以無礙辯，
　令眾生覺了。」
#+END_VERSE
」¶

爾時持譽天子而說偈言：¶

#+BEGIN_VERSE
「　「若聞佛音教，
　善思惟分別，¶
　是人於世間，
　能盡諸苦際。」
#+END_VERSE
」¶

爾時無所畏天子而說偈言：¶

#+BEGIN_VERSE
「　「救世釋師子，
　智海廣無極，¶
　決定了諸法，
　能起對治道。」
#+END_VERSE
」¶

爾時離諸怖天子而說偈言：¶

#+BEGIN_VERSE
「　「敬禮天中尊，
　無垢無所著，¶
　善拔煩惱箭，
　能離一切怖。」
#+END_VERSE
」¶

爾時無所著天子而說偈言：¶

#+BEGIN_VERSE
「　「若諸天魔梵，
　請佛轉法輪，¶
　於大集會中，
　唯佛得無畏。」
#+END_VERSE
」¶

爾時師子奮迅天子而說偈言：¶

#+BEGIN_VERSE
「　「善說一切法，
　成就一切智，¶
　敬禮釋師子，
　三界無倫比。」
#+END_VERSE
」¶

爾時除驚怖天子而說偈言：¶

#+BEGIN_VERSE
「　「師子依山谷，
　心常離諸怖，¶
　震吼林藪中，
　馳散餘小獸。¶
　聖主出世間，
　智慧叵思議，¶
　演法怖眾魔，
　降伏諸外道。」
#+END_VERSE
」¶

爾時降伏魔怨天子而說偈言：
<pb:KR6f0012_T_013-0957b>¶

#+BEGIN_VERSE
「　「所來所得法，
　世間無與等，¶
　故我稽首禮，
　聖中最聖者。」
#+END_VERSE
」¶

爾時師子慧天子而說偈言：¶

#+BEGIN_VERSE
「　「敬禮牟尼主，
　眾聖之導師，¶
　成就一切智，
　通達無邊法。」
#+END_VERSE
」¶

爾時隨佛受生天子而說偈言：¶

#+BEGIN_VERSE
「　「如來證諸法，
　無能發問者，¶
　隨佛所受生，
　請宣深妙義。」
#+END_VERSE
」¶

爾時持藏天子而說偈言：¶

#+BEGIN_VERSE
「　「佛持正法藏，
　無畏善宣說，¶
　百千億有情，
　皆令生覺悟。」
#+END_VERSE
」¶

爾時隨法行天子而說偈言：¶

#+BEGIN_VERSE
「　「隨法修諸行，
　能發菩提心，¶
　於世間勇猛，
　為最上丈夫。」
#+END_VERSE
」¶

爾時樂法樂天子而說偈言：¶

#+BEGIN_VERSE
「　「彼大心眾生，
　由聞佛音教，¶
　如法而行學，
　得成無上果。」
#+END_VERSE
」¶

爾時淨心天子而說偈言：¶

#+BEGIN_VERSE
「　「如來梵音聲，
　聞已心清淨，¶
　雖萬類機緣，
　無能發問者。」
#+END_VERSE
」¶

爾時清淨眷屬天子而說偈言：¶

#+BEGIN_VERSE
「　「佛於長夜中，
　如理修眾行，¶
　具相好光明，
　得眷屬圓滿。」
#+END_VERSE
」¶

爾時無漏法天子而說偈言：¶

#+BEGIN_VERSE
「　「如來盡諸漏，
　故能師子吼，¶
　於未曾有法，
　分別除疑惑。」
#+END_VERSE
」¶

爾時達勝義天子而說偈言：¶

#+BEGIN_VERSE
「　「如來大智力，
　了諸法自性，¶
　諸天及世人，
　無有如佛者。」
#+END_VERSE
」
<pb:KR6f0012_T_013-0957c>¶

爾時盡諸漏天子而說偈言：¶

#+BEGIN_VERSE
「　「最勝大沙門，
　畢竟盡諸漏，¶
　今此大會中，
　無能伸詰問。」
#+END_VERSE
」¶

爾時常勇猛天子而說偈言：¶

#+BEGIN_VERSE
「　「大雄大智力，
　諸法無不見，¶
　惑業盡無餘，
　於問難無惱。」
#+END_VERSE
」¶

爾時寂意天子而說偈言：¶

#+BEGIN_VERSE
「　「永離貪過患，
　瞋癡亦復然，¶
　不起惡業思，
　敬禮寂靜者。」
#+END_VERSE
」¶

爾時相應行天子而說偈言：¶

#+BEGIN_VERSE
「　「歸依善逝師，
　永盡諸業惑，¶
　正行常相應，
　至一切智處。」
#+END_VERSE
」¶

爾時相應智天子而說偈言：¶

#+BEGIN_VERSE
「　「無邊相應行，
　為佛所行處，¶
　種現習亦除，
　得成一切智。」
#+END_VERSE
」¶

爾時相應慧天子而說偈言：¶

#+BEGIN_VERSE
「　「佛以相應慧，
　為世作照明，¶
　根本諸惑因，
　畢竟永除斷。」
#+END_VERSE
」¶

爾時寂靜受天子而說偈言：¶

#+BEGIN_VERSE
「　「永斷一切惑，
　深心常寂靜，¶
　佛子善精進，
　於怖何所有。」
#+END_VERSE
」¶

爾時智現證天子而說偈言：¶

#+BEGIN_VERSE
「　「佛盡諸煩惱，
　種現及俱生，¶
　破眾生無明，
　大悲無與等。」
#+END_VERSE
」¶

爾時拔除隨惑天子而說偈言：¶

#+BEGIN_VERSE
「　「牟尼天中天，
　以智能覺悟，¶
　斷增上隨惑，
　及除餘習氣。」
#+END_VERSE
」¶

爾時安隱住天子而說偈言：¶

#+BEGIN_VERSE
「　「能仁出興世，
　斷諸有漏因，
<pb:KR6f0012_T_013-0958a>¶
　示現從母生，
　為利有情故。」
#+END_VERSE
」¶

爾時離諸染天子而說偈言：¶

#+BEGIN_VERSE
「　「調御天人師，
　離煩惱怖畏，¶
　焚燒苦根芽，
　無復餘種子。」
#+END_VERSE
」¶

爾時除虛妄天子而說偈言：¶

#+BEGIN_VERSE
「　「佛以一切智，
　永棄無明垢，¶
　依止清淨行，
　此名善調伏。」
#+END_VERSE
」¶
《父子合集經》卷第十三¶

